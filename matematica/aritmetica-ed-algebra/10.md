# Monomi, polinomi e operazioni con essi

## Monomio

Un monomio è il prodotto di fattori numerici e letterali, questi ultimi possono
essere espressi con un esponente, ad esempio $5a^3$ e $2ab^2$.

Se due monomi hanno **identiche parti letterali** si dicono **simili**, ad
esempio $3x^2y^3$ è simile a $\frac{3}{5}x^2y^3$.

### Operazioni

#### Somma e sottrazione

Se simili si sommano, o sottraggono, le parti numeriche e si lascia stare la
parte letterale, ad esempio $2xy + 5xy = 7xy$.\
Altrimenti si lascia la somma, o sottrazione, e diventa dunque un *polinomio*.

#### Moltiplicazione

Si moltiplicano tra di loro le parti numeriche e letterali, ad esempio
$3xy \cdot \frac{4}{3}a^2b \cdot 2xz = 8a^2bx^2yz$.

#### Divisione

La divisione tra monomi richiede che siano verificate due condizioni:
- tutti i fattori letterali del *divisore* compaiono nel *dividendo*.
- gli esponenti dei fattori letterali del *divisore* sono minori o uguali a
  quelli del *dividendo*.

Se queste condizioni sono verificate si procede alla divisione delle parti
numeriche e letterali, ad esempio $\frac{6ab^2}{2b} = 3ab$.

#### Potenza

Si esegue l'elevamento a potenza per la parte numerica e per la parte letterale,
ad esempio $(4ab^3)^2 = 16a^2b^6$.

## Polinomio

Un polinomio è la somma di più monomi non simili, ad esempio $3ab + 2b - 7a^2$ e
$2xy + 4x^2y$.

#### Somma e sottrazione

La somma e la sottrazione si effettuano unendo i due polinomi ed eventualmente
sommando, o sottraendo, tra di loro i monomi simili.

*Esempio:*

$(4ab^3c + 3xy^2 + 2x) + (7ab^2 - 5xy^2 + \frac{2}{3}x)$\
$= 4ab^3c + 3xy^2 + 2x + 7ab^2 - 5xy^2 + \frac{2}{3}x$\
$= 4ab^3c + 7ab^2 - 2xy^2 + \frac{8}{3}x$

#### Moltiplicazione

#### Divisione

#### Potenza
