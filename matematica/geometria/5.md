# La relazione di equivalenza nel piano. Teorema di Pitagora e sue applicazioni. La relazione di similitudine nel piano. Criteri di similitudine dei triangoli. Teoremi di Euclide. Applicazioni

## La relazione di equivalenza nel piano

Due figure nel piano sono equivalenti quando hanno la **stessa area**, si dicono
anche *equiestese*.

Una relazione di equivalenza **gode di tre proprietà**:
- **riflessiva**: una figura è sempre equivalente a se stessa
- **simmetrica**: se una figura $A$ è equivalente a una figura $B$, anche il
  contrario sarà verificato
- **transitiva**: se una figura $A$ è equivalente a una figura $B$ e
  quest'ultima ad un'altra figura $C$ allora è anche vero che $A$ è equivalente
  a $C$.

## Teorema di Pitagora e sue applicazioni

Il teorema di Pitagora serve alla risoluzione di triangoli rettangoli e
determina che:

**Il quadrato dell'ipotenusa è uguale alla somma dei quadrati degli altri due
cateti**, da cui derivano:

$a = \sqrt{c^2 - b^2}$\
$b = \sqrt{c^2 - a^2}$\
$c = \sqrt{a^2 + b^2}$

| Lato | Simbolo |
| :-: | :-: |
| Cateto 1 | $a$ |
| Cateto 2 | $b$ |
| Ipotenusa | $c$ |

## La relazione di similitudine nel piano

Due figure nel piano sono simili quando hanno tutti i lati corrispondenti in
proporzione e gli angoli tutti congruenti.\
Si può anche dire che una figura è l'ingrandimento o la riduzione dell'altra.

## Criteri di similitudine dei triangoli

### 1°

Due triangoli sono simili se hanno i tre angoli rispettivamente congruenti.

### 2°

Due triangoli sono simili se hanno due lati in proporzione con l'angolo compreso
congruente.

### 3°

Due triangoli sono simili se hanno i tre lati in proporzione.

## Teoremi di Euclide

### Primo

Il quadrato di un cateto è equivalente al prodotto tra l'ipotenusa e la
proiezione del cateto sulla stessa.

### Secondo

Il quadrato dell'altezza relativa all'ipotenusa è equivalente al prodotto tra le
proiezioni dei cateti sull'ipotenusa.
