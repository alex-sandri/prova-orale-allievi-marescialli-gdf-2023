# La relazione di equivalenza nel piano. Teorema di Pitagora e sue applicazioni. La relazione di similitudine nel piano. Criteri di similitudine dei triangoli. Teoremi di Euclide. Applicazioni

## La relazione di equivalenza nel piano

Due figure nel piano sono equivalenti quando hanno la **stessa area**, si dicono
anche *equiestese*.

Una relazione di equivalenza **gode di tre proprietà**:
- **riflessiva**: una figura è sempre equivalente a se stessa.
- **simmetrica**: se una figura $A$ è equivalente a una figura $B$, anche il
  contrario sarà verificato.
- **transitiva**: se una figura $A$ è equivalente a una figura $B$ e
  quest'ultima ad un'altra figura $C$ allora è anche vero che $A$ è equivalente
  a $C$.

## Teorema di Pitagora e sue applicazioni

Il teorema di Pitagora serve per la risoluzione dei triangoli rettangoli e
afferma che **il quadrato dell'ipotenusa è uguale alla somma dei quadrati degli
altri due cateti**, da cui deriva che:

$a = \sqrt{c^2 - b^2}$\
$b = \sqrt{c^2 - a^2}$\
$c = \sqrt{a^2 + b^2}$

| Incognita | Lato |
| :-: | :-: |
| $a$ | Cateto 1 |
| $b$ | Cateto 2 |
| $c$ | Ipotenusa |

## La relazione di similitudine nel piano

Due figure nel piano sono simili quando hanno tutti i lati corrispondenti in
proporzione e gli angoli tutti congruenti.\
Si può anche dire che una figura è l'ingrandimento o la riduzione dell'altra.

## Criteri di similitudine dei triangoli

| # | Enunciato |
| :-: | :- |
| 1° | Due triangoli sono simili se hanno i tre angoli rispettivamente congruenti. |
| 2° | Due triangoli sono simili se hanno due lati in proporzione con l'angolo compreso congruente. |
| 3° | Due triangoli sono simili se hanno i tre lati in proporzione. |

## Teoremi di Euclide

| # | Enunciato |
| :-: | :- |
| 1° | Il quadrato di un cateto è equivalente al prodotto tra l'ipotenusa e la proiezione del cateto sulla stessa. |
| 2° | Il quadrato dell'altezza relativa all'ipotenusa è equivalente al prodotto tra le proiezioni dei cateti sull'ipotenusa. |

### Esercizi

<small>*Estratti da [qui](https://www.ubimath.org/similitudine/similitudine_Eserciziario_TeoremiEuclide_MathUbi.pdf).*</small>

#### 1

*Calcola il perimetro e l'area di un triangolo rettangolo, sapendo che
l'ipotenusa e la proiezione di un cateto sull'ipotenusa sono rispettivamente di
50 cm e di 32 cm.*

#### 23

*Un cateto di un triangolo rettangolo misura 6 m e la sua proiezione
sull'ipotenusa 2 m. Determinare gli altri due lati, l'altezza relativa
all'ipotenusa ~~e il raggio della circonferenza inscritta~~.*
