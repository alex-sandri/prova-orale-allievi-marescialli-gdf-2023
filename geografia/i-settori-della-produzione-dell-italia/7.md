# L'industria: caratteristiche strutturali, tipologie, fattori di sviluppo e localizzazione; relazioni ed effetti sull'ambiente

Circa **un quarto dei lavoratori** italiani è impiegato nel settore industriale.

Il settore secondario si è **maggiormente sviluppato** nel corso della storia al
**Nord**, dove si contano circa il **60% dei lavoratori e del fatturato**.\
Famoso è il caso del *triangolo industriale* composto dalle città di **Torino**,
**Milano** e **Genova**.\
Il maggiore sviluppo al Nord è stato principalmente dovuto alla facilità di
comunicazione concessa dalla Pianura Padana, al contrario delle altre zone
d'Italia, ad esempio, separate dagli Appennini o dal mare. Altro fattore è stato
indubbiamente la vicinanza con altre realtà europee più sviluppate.\
Rimane ad oggi molto marcata la differenza storica tra Nord e Sud, la cosiddetta
*questione meridionale*.

Ad oggi la localizzazione, come un tempo, è condizionata dalla vicinanza alle
materie prime, ad esempio coi formaggi diffusi in Pianura Padana e Sardegna con
rispettivamente gli allevamenti di bovini e ovini, la vicinanza ai porti
commerciali, ad esempio nel settore alimentare con la pasta per le importazioni
di grano, e dalla presenza di acqua in abbondanza, ad esempio nei settori
tessile e chimico.

Nell'area padana sono nate aziende che tutt'oggi rivestono un ruolo importante:
si pensi a **FIAT** nel settore automobilistico, il gruppo **Marzotto** nel
tessile e **Barilla** nell'alimentare.

La maggior parte delle aziende ha **dimensioni medio-piccole**, nel contesto
italiano è infatti importantissimo l'[artigianato](8.md).

Il settore industriale italiano, collocato all'interno del contesto europeo, è
altamente regolamentato a livello di impatto ambientale portando a incentivare
la riduzione di emissioni e l'utilizzo di energia da fonti rinnovabili (vedi
[*Green Deal*](https://commission.europa.eu/strategy-and-policy/priorities-2019-2024/european-green-deal_it)).
