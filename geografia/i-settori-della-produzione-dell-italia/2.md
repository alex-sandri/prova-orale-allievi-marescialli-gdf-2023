# L'agricoltura: caratteristiche strutturali, tipologie, fattori di sviluppo e localizzazione in rapporto alle condizioni climatiche e ai mercati; relazioni ed effetti sull'ambiente

La produzione agricola italiana è ripartita tra **molte piccole aziende
agricole**, molte delle quali a conduzione familiare.\
Questo fattore porta a una **scarsa produttività** che, seppur migliorata
tramite l'introduzione di procedure meccanizzate, non riesce a soddisfare il
fabbisogno nazionale, portando così la nostra alimentazione a dipendere molto
dalle importazioni.

L'Italia ha un territorio prevalentemente montuoso da qui deriva che la maggior
parte dell'attività agricola sia **concentrata** all'interno della **Pianura
Padana**.

Esistono principalmente **tre tipi di agricoltura**:
- **intensiva**: si utilizzano molte risorse per sfruttare al massimo un piccolo
  terreno, viene utilizzata principalmente nella Pianura Padana.
- **estensiva**: viene utilizzato un territorio molto vasto ma con un ridotto
  utilizzo di risorse, praticata principalmente al Sud.
- **biologica**: vengono utilizzate solo sostanze e processi naturali, con anche
  un impatto ambientale limitato.

La localizzazione dell'agricoltura in Italia varia di molto in base al tipo di
prodotto che si sta coltivando data la varietà di climi che si presentano sul
territorio nazionale.\
Ad esempio la coltivazione dei cereali predilige il frumento al Sud, il mais tra
Lombardia e Veneto e il riso tra Lombardia e Piemonte.

L'agricoltura ha anche comportato alterazioni dell'ambiente naturale, dai più
semplici canali per l'irrigazione fino alle bonifiche di terreni per renderli
coltivabili o ai terrazzamenti utilizzati nei territori collinari per i vigneti.
