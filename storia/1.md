# L'unificazione dell'Italia nel contesto europeo dal 1848 al 1870

Il 1848 fu un anno contrassegnato da rivoluzioni in tutta Europa, nell'insieme
definite anche come *primavera dei popoli*, con lo scopo di ribaltare i regimi
assolutisti per costituirne di liberali.\
Questi moti furono così importanti che entrò nella lingua italiana l'espressione
*&laquo;fare un quarantotto&raquo;*.

La prima rivolta a partire fu quella del Regno di Sicilia (costituito dopo la
rivolta) a gennaio che portò di lì a poco alla concessione di una Costituzione
anche nel Regno delle Due Sicilie e, tra gli altri, il Regno di Sardegna fu
forse il caso più emblematico.

## Prima guerra d'indipendenza *(1848 - 1849)*

Nel Regno Lombardo-Veneto invece le rivolte, anche conosciute come le **cinque
giornate di Milano**, portarono alla **prima guerra d'indipendenza**.\
La prima guerra fu un fallimento, nonostante un iniziale successo, in quanto le
truppe papali, e conseguentemente tutte le altre eccezion fatta per quelle
piemontesi, si ritirarono successivamente alla minaccia di uno scisma da parte
dell'impero austriaco.\
Nonostante la guerra tra regno sabaudo e Austria fosse finita le rivolte
continuarono in molte città italiane, anche queste però dovettero prima o poi
cedere.

## Seconda guerra d'indipendenza *(1859)*

Nel 1852 diventa primo ministro del Regno di Sardegna **Camillo Benso conte di
Cavour**, il quale sapeva benissimo che per portare all'unità era necessario il
supporto di qualche potenza europea senza il quale sconfiggere l'impero
Asburgico sarebbe stato impossibile.\
Comincia così con varie iniziative diplomatiche e l'occasione per rafforzare i
legami scatta quando, nel 1853, scoppia la **guerra di Crimea** e allora schiera
l'esercito sabaudo a fianco di Francia, Regno Unito e Impero Ottomano. La
vittoria di questa guerra, nonostante l'enorme costo in termini di uomini, portò
alla definizione di un patto difensivo nei confronti del Regno di Sardegna nel
caso di attacco da parte austriaca.

Cominciarono così le operazioni volte a fare attaccare per prima l'Austria
tramite lo spostamento dell'esercito lungo le linee di confine.\
Alla fine l'Austria cadde nella trappola e attaccò, così la Francia fu costretta
a schierarsi con il regno sabaudo e, dopo solo qualche mese, arrivò la tanto
aspettata vittoria.\
L'anno successivo però, nonostante gli accordi, venne annesso solo il territorio
lombardo, ad eccezione di Mantova.

Nello stesso anno, a seguito di vari plebisciti, vennero annessi vari territori,
tra cui la Toscana.

## Spedizione dei Mille *(1860)*

La famosa spedizione organizzata da **Giuseppe Garibaldi** partì nel maggio del
1860 da **Quarto**, vicino a Genova per sbarcare a **Marsala**, vicino a
Trapani.\
Dopo pochi mesi grazie all'appoggio delle popolazioni locali riuscirono a
conquistare tutto il Regno delle Due Sicilie per annetterlo all'ormai Regno
d'Italia.

> La proclamazione del **Regno d'Italia** avvenne il **17 marzo 1861** da parte
> di **Vittorio Emanuele II.**

## Terza guerra d'indipendenza *(1866)*

La terza guerra d'indipendenza permise l'annessione del Veneto e di parte del
Friuli grazie ad un'alleanza con la Prussia.

## Roma

Roma venne annessa nel 1870 grazie alla presa di Roma, meglio nota come
***breccia di Porta Pia***, dopo che l'esercito francese si ritirò dalla zona in
seguito alla sconfitta nella guerra con la Prussia.\
Con questa sconfitta l'Italia non ritenne più valido il patto con cui si
impegnava a non occupare Roma e così, nonostante il Papa non fosse d'accordo,
Roma divenne **capitale** del Regno d'Italia dal **1871**.
