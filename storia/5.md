# La rivoluzione sociale in Russia e la nascita dell'Unione Sovietica: dallo zarismo a Stalin

## L'Impero russo nel XIX secolo

La Russia dell'Ottocento era conservatrice. Ogni tipo di opposizione al regime
zarista era vietata e solo una piccola parte della popolazione deteneva una
qualche tipologia di potere.

Le campagne erano molto arretrate, vigeva ancora la servitù della gleba e le
rivolte contadine erano molto frequenti.\
Le riforme attuate per eliminare la servitù della gleba non fecero altro che
peggiorare la situazione.

La Russia conobbe un boom industriale verso la fine del XIX secolo grazie
all'appoggio dei capitali stranieri e alle iniziative dello Stato.

## Tre rivoluzioni

### 1905

La guerra contro il Giappone causò un'importante crisi interna che portò ad una
processione pacifica a **San Pietroburgo**, verso la quale però l'esercito aprì
il fuoco quando raggiunse la residenza dello zar.\
L'opposizione al regime zarista si cominciò a formare anche all'interno della
borghesia.

### Febbraio 1917

Nel febbraio del 1917 gli operai di Pietrogrado insorsero in massa. A loro si
unì l'esercito che si rifiutò di obbedire allo zar.\
Senza nessun sostenitore lo zar fu costretto ad abdicare e nacque così la
repubblica.\
Questa rivoluzione si concluse rapidamente e con pochissime vittime.

### Ottobre 1917

La repubblica di recente formazione, non esente da problemi interni, venne segnata da un'ulteriore rivoluzione nell'ottobre dello stesso anno.\
Venne conquistato il Palazzo d'Inverno (residenza dello zar): il giorno dopo
**Lenin** diede effettivamente inizio all'**URSS**.

## La nascita dell'URSS

Le prime azioni che vennero eseguite furono: la pace immediata senza annessioni
territoriali (ritiro dalla prima guerra mondiale con la **pace di
Brest-Litovsk**) e l'abolizione della proprietà privata.

Dopo una **guerra civile** nel 1918 vennero uccisi lo zar e la sua famiglia.

Venne creata la prima Costituzione sovietica, che prevedeva che il nuovo Stato
fosse una repubblica federale, a cui si unirono altre province per formare
l'URSS (Unione delle Repubbliche Socialiste Sovietiche): tutti gli oppositori
del regime erano ora dei fuori legge.

A causa di una inflazione elevatissima, il governo fu costretto ad introdurre il
cosiddetto **comunismo di guerra**, che prevedeva la nazionalizzazione della terra
e il controllo totalitario sul commercio.\
Questo portò a delle sommosse da parte degli stessi contadini che supportarono
la rivoluzione.\
Si andava affermando il centralismo di Lenin.

Con il X Congresso del Partito comunista il comunismo di guerra venne
rimpiazzato dalla **NEP** (*Nuova Politica Economica*), sintetizzabile in:
- Permesso ai contadini di coltivare la terra per le loro necessità e vendere le
  eccedenze, dopo aver dato allo Stato una parte del raccolto
- Commercio spicciolo legalizzato per stroncare il mercato nero
- Lo Stato mantiene il controllo delle fabbriche più grandi

Questa politica riuscì a portare l'Unione Sovietica alla stabilità.

Venne poi proibito il frazionismo nel Partito, ovvero quando una decisione era
presa era vincolante per tutti. L'URSS diventava sempre più uno Stato
totalitario a partito unico.

## L'URSS di Stalin

Con l'imminente morte di Lenin, nel partito si aprirono lotte per la
successione, dalle quali risultò vincitore **Stalin** data la sua importanza
all'interno del partito (ne era diventato segretario generale).

L'URSS stava venendo riconosciuta come Stato dai Paesi europei.

Nel **1927** si verificò nell'URSS una grande crisi economica, causata dal fatto
che la NEP favoriva le campagne e non le industrie. Venne quindi fissato il
piano quinquennale per l'industria, un'industrializzazione forzata per ottenere
quelle materie prime poi necessarie per la produzione di macchinari.

Questa industrializzazione forzata fu ottenuta comprimendo i consumi interni il
più possibile. Mancava però personale nelle fabbriche che fosse qualificato,
vennero quindi pagate persone provenienti dall'estero perché facessero da
istruttori alle masse contadine ora in fabbrica. Per motivare gli operai
venivano loro concessi premi o promozioni, venne anche introdotto lo
**stachanovismo**, che aveva come fine il raggiungimento dei migliori
risultati.\
Vennero fatti il secondo e il terzo piano quinquennale, ma quest'ultimo venne
interrotto a causa della seconda guerra mondiale.

Durante questo periodo tutte le terre vennero confiscate e, di conseguenza, i
contadini si ribellarono. Stalin decise quindi di eliminarli, dopo un processo
sommario, oppure di deportarli in Siberia.

Durante gli anni Trenta in Russia ogni singolo oppositore al regime di Stalin
veniva eliminato, e chi non veniva giustiziato veniva deportato nei campi di
lavoro detti **gulag**.

L'URSS diventava ormai uno Stato totalitario:
- Culto del capo
- La storia veniva riscritta: gli errori e gli insuccessi venivano attribuiti a dei sabotatori

Ma, accanto al terrore, miglioravano i vari servizi dello Stato.
