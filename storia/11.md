# La situazione socio-economica e culturale nel secondo dopoguerra

Le vittime della seconda guerra mondiale furono circa 50 milioni.\
L'Europa uscì dalla guerra in condizioni disastrose:
- le **industrie** erano state per la **maggior parte distrutte**, mancavano le
  materie prime e il denaro necessario alla ripresa.
- molte **città** erano state devastate dai bombardamenti e numerose erano le
  persone rimaste senza casa.
- i **beni** alimentari erano ovunque **razionati**, con il conseguente sviluppo
  del mercato nero.\
  In tutta l'Europa si pativa la fame.

Il mondo dopo la seconda guerra mondiale, successivamente ad alcuni pacchetti di
aiuti e accordi, si era ormai diviso in due blocchi contrapposti:
- **occidentale**, guidato dagli Stati Uniti, caratterizzato da un'economia
  capitalista e da un'organizzazione politica liberale.
- **comunista**, guidato dall'Unione Sovietica, caratterizzato da un'economia
  controllata dallo Stato e da un'organizzazione politica totalitaria.

Era l'inizio della *guerra fredda*.
