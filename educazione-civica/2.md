# Origini, evoluzione, organizzazione e funzionamento dell'Unione Europea come soggetto politico ed economico

## I Trattati di Parigi e Roma, l'Atto unico europeo, il Trattato sull'Unione Europea, i Trattati di Amsterdam e di Nizza, il Trattato di Lisbona

### Trattato di Parigi

Il **Trattato di Parigi** (**1951**) istituisce la **Comunità Europea del
Carbone e dell'Acciaio** (*CECA*), con l'obiettivo di coordinare la produzione e
i prezzi in questi settori.\
Fu il primo passo verso l'Unione Europea.

### Trattato di Roma

Il **Trattato di Roma** (**1957**) istituisce la **Comunità Economica Europea**
(*CEE*). Lo scopo era quello di creare il **MEC** (*Mercato Comune Europeo*),
con il graduale abbattimento delle dogane per arrivare alla libera circolazione
di persone e merci.

### Atto unico europeo

L'**Atto unico europeo** (**1986**) istituisce ufficialmente il **Parlamento
Europeo**, rafforzandone i poteri legislativi.

### Trattato sull'Unione Europea

Il **Trattato sull'Unione Europea** (**1992**), anche detto *Trattato di
Maastricht*, istituisce l'**Unione Europea** e sostituisce la *CEE* con la
**Comunità Europea** (*CE*).

L'Unione Europea è fondata su **tre pilastri**:
1. **comunità europee**
2. cooperazione su **politica estera e di sicurezza comune**
3. cooperazione su **giustizia e affari interni**

### Trattato di Amsterdam

Il **Trattato di Amsterdam** (**1997**) semplifica alcune procedure in vista
dell'allargamento dell'Unione.

### Trattato di Nizza

Il **Trattato di Nizza** (**2001**) modifica i precedenti trattati per
affrontare le sfide dei nuovi allargamenti dell'Unione.\
Contestualmente viene anche firmata la **Carta dei diritti fondamentali
dell'Unione europea** che sancisce i **diritti dei cittadini dell'UE**.

### Trattato di Lisbona

Il **Trattato di Lisbona** (**2007**) adegua le varie Istituzioni europee
per l'allargamento dell'Unione.\
Tra le altre cose contiene anche la **clausola di uscita**, nel caso uno Stato
membro volesse abbandonare l'Unione[^1].

## Il principio delle competenze di attribuzione. Competenze esclusive e competenze concorrenti

Il **principio delle competenze di attribuzione** stabilisce che l'Unione può
agire solo nei limiti delle competenze attribuite ad essa dagli Stati membri nei
trattati.

I due tipi principali di competenze dell'Unione Europea sono:
- **esclusive**, ovvero i settori nei quali solo l'Unione può legiferare, come
  *unione doganale* e *politica monetaria* per i paesi dell'*area euro*.
- **concorrenti**, ovvero i settori nei quali anche gli Stati membri dell'Unione
  possono legiferare (a patto che l'Unione non abbia la competenza o abbia
  deciso di non esercitarla), come *politiche sociali*, *ambiente* e
  *trasporti*.

## I principi di sussidiarietà e proporzionalità: gli atti vincolanti, gli atti non vincolanti e gli atti atipici

Il **principio di sussidiarietà** stabilisce che se una questione può essere
gestita dagli Stati membri in modo efficace, allora l'intervento dell'UE non è
necessario.\
L'UE interviene solo se non si è in grado di raggiungere gli obiettivi fissati o
se un intervento a livello dell'Unione Europea può portare a dei vantaggi.

Il **principio di proporzionalità** stabilisce che gli interventi dell'Unione
siano misurati per raggiungere l'obiettivo senza porre un onere eccessivo alle
persone.

### Atti vincolanti

#### Regolamenti

I regolamenti sono norme che tutti i paesi membri devono applicare
integralmente.

#### Direttive

Le direttive pongono un obiettivo da raggiungere per tutta l'Unione Europea, ma
sta al singolo stato decidere come raggiungerlo.

#### Decisioni

Le decisioni sono norme destinate solo a un numero limitato di destinatari e
sono direttamente applicabili.

### Atti non vincolanti

#### Raccomandazioni

Le raccomandazioni sono il modo con cui le varie istituzioni europee rendono
chiare le loro posizioni.

#### Pareri

I pareri hanno lo stesso scopo delle raccomandazioni ma, invece di aspettarsi
che il destinatario (o i destinatari) segua le linee guida raccomandate, servono
solo a rendere noti i pareri nell'ambito trattato delle istituzioni europee.

### Atti atipici

Gli atti atipici si dicono tali perché **non previsti tra gli atti giuridici nel
trattato sul funzionamento dell'UE**.\
Sono esempi di atti atipici i **regolamenti interni delle varie istituzioni** e
gli **accordi interistituzionali**.

## Istituzioni e Organi dell'Unione Europea: il Parlamento, il Consiglio Europeo e il Consiglio dell'Unione Europea, la Commissione Europea, la Corte di Giustizia, la Corte dei Conti

### Parlamento europeo

| Sede | Compito |
| :- | :- |
| Strasburgo | Sede effettiva |
| Bruxelles | Vi si svolgono le riunioni delle commissioni |
| Lussemburgo | Sede del *segretariato generale* |

Il Parlamento europeo ha come compito principale quello di promulgare le leggi
europee. Viene eletto ogni cinque anni dai cittadini in maniera del tutto simile
a quella che è la modalità di elezione per il Parlamento italiano.

### Consiglio europeo

| Sede |
| :-: |
| Bruxelles |

Il Consiglio europeo è l'organo preposto alla definizione delle priorità
dell'Unione Europea. È composto dai capi di Stato o di governo dei vari paesi
(per l'Italia è il presidente del Consiglio dei ministri), dal presidente del
Consiglio stesso e dal presidente della Commissione europea.

### Consiglio dell'Unione Europea

| Sede |
| :-: |
| Bruxelles |

Il Consiglio dell'Unione Europea, insieme al Parlamento, adotta le norme
legislative e le decisioni politiche. La sua responsabilità principale è quella
di decidere le azioni in fatto di politica estera e di sicurezza. È composto dai
ministri dei paesi membri e, in base al tema delle riunioni, partecipa quello di
competenza.

### Commissione europea

| Sede |
| :-: |
| Bruxelles |

La Commissione europea ha il compito di preparare le proposte di legge a livello
europeo che saranno poi presentate al Parlamento e al Consiglio, inoltre
controlla che tutte le norme e i trattati europei siano rispettati.

### Corte di Giustizia dell'Unione Europea

| Sede |
| :-: |
| Lussemburgo |

La Corte di Giustizia europea ha il compito di vigilare sulla corretta
applicazione delle norme nei vari paesi membri. È composta da un giudice per
ogni Stato.

### Corte dei Conti

| Sede |
| :-: |
| Lussemburgo |

La Corte dei Conti controlla che il bilancio dell'UE sia regolare e ben gestito.
Verifica inoltre che i fondi siano spesi legittimamente, in maniera proficua e
soprattutto che vengano utilizzati per lo scopo previsto.

## Le fonti del diritto: i principi generali, classificazione e adattamento del diritto interno al diritto dell'Unione

I **principi generali** racchiudono, ad esempio, le sentenze della Corte di
Giustizia dell'Unione Europea che nell'interpretare o colmare dei vuoti
legislativi fornisce una sua interpretazione vincolante.\
Sono principi generali anche le tradizioni costituzionali comuni agli Stati
membri.

Le fonti del diritto dell'UE si classificano in:
- **diritto primario**, ovvero i trattati istitutivi dell'UE con eventuali loro
  modifiche e allegati
- **principi generali**
- **diritto derivato**, ovvero gli [atti vincolanti](#atti-vincolanti) e
  [non](#atti-non-vincolanti) e gli [atti atipici](#atti-atipici)
- **accordi internazionali**

L'**adattamento del diritto interno al diritto dell'Unione** non è altro che
l'**inserimento all'interno della legislazione italiana delle norme a livello
europeo**.

[^1]: Usato per la prima volta in occasione dell'uscita del Regno Unito dall'UE
      nel 2016. Vedi [qui](../geografia/aspetti-economici-e-politici-degli-stati-del-continente-europeo/5.md#brexit)
      per maggiori dettagli.
