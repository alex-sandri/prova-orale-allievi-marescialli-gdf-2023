# La Costituzione italiana

## Struttura e caratteristiche

| Articoli |
| :-: |
| 139[^1] |

La Costituzione italiana si divide in quattro sezioni.

### Principi fondamentali

<small>Vedi [*Principi fondamentali*](#principi-fondamentali-1).</small>

| Articoli |
| :-: |
| 12 |

### Parte I: Diritti e doveri dei cittadini

<small>Vedi [*Diritti e doveri dei cittadini*](#diritti-e-doveri-dei-cittadini).</small>

| Articoli |
| :-: |
| 42 |

### Parte II: Ordinamento della Repubblica

| Articoli |
| :-: |
| 85[^1] |

Questa sezione definisce i vari organi e membri che compongono il sistema
politico italiano: quali il presidente della Repubblica, il Parlamento e la
magistratura, della quale viene esplicitata l'indipendenza da qualsiasi altro
organo.

### Disposizioni transitorie e finali

Questa sezione è composta da **diciotto disposizioni** (I-XVIII). Queste avevano
lo scopo di gestire il passaggio dal precedente ordinamento a quello
repubblicano.

La **disposizione XII** vieta la riorganizzazione del partito fascista.

## Principi fondamentali

In questa sezione vengono evidenziati i principi su cui si fonda la Repubblica
Italiana e la sua Costituzione.

### Articolo 1

> L'Italia è una Repubblica democratica, fondata sul lavoro. [...]

### Articolo 2

> La Repubblica riconosce e garantisce i diritti inviolabili dell'uomo [...]

### Articolo 3

Questo articolo prevede inoltre che la Repubblica agisca per rimuovere quegli
ostacoli economici e sociali che di fatto limitano la libertà e impediscono il
pieno sviluppo del cittadino.

> Tutti i cittadini hanno pari dignità sociale e sono eguali davanti alla legge
> [...]

### Articolo 4

Questo articolo stabilisce inoltre il dovere a svolgere un lavoro,
compatibilmente con le proprie possibilità, che faccia progredire la società.

> La Repubblica riconosce a tutti i cittadini il diritto al lavoro e promuove le
> condizioni che rendano effettivo questo diritto. [...]

### Articolo 5

<small>Vedi [*Gli enti locali*](#gli-enti-locali).</small>

Questo articolo sancisce l'impossibilità di una secessione territoriale ed
evidenzia l'importanza del decentramento del potere.

### Articolo 6

> La Repubblica tutela con apposite norme le minoranze linguistiche.

### Articolo 7

I rapporti tra Stato e Chiesa sono sanciti dai ***Patti
Lateranensi***.

> Lo Stato e la Chiesa cattolica sono, ciascuno nel proprio ordine, indipendenti
> e sovrani. [...]

### Articolo 8

> Tutte le confessioni religiose sono egualmente libere davanti alla legge.
> [...]

### Articolo 9

> La Repubblica promuove lo sviluppo della cultura e la ricerca scientifica e
> tecnica. [...]

### Articolo 10

Questo articolo stabilisce inoltre che, qualora allo straniero non vengano
garantite le stesse libertà garantite in Italia, abbia diritto all'asilo
all'interno del territorio nazionale.\
Viene inoltre specificata l'inammissibilità dell'estradizione per reati
politici, ovvero quei reati perseguiti nel Paese dello straniero solo perché
configurano opposizione a un regime oppressivo, viene fatta comunque eccezione
per il genocidio.

> L'ordinamento giuridico italiano si conforma alle norme del diritto
> internazionale generalmente riconosciute. [...]

### Articolo 11

Con questo articolo si accetta inoltre la limitazione della sovranità se
necessaria per garantire la pace e la giustizia a livello internazionale.

> L'Italia ripudia la guerra [...]

### Articolo 12

> La bandiera della Repubblica è il tricolore italiano: verde, bianco e rosso, a
> tre bande verticali di eguali dimensioni.

## Diritti e doveri dei cittadini

Questa sezione raggruppa tutti quegli articoli che fanno riferimento ai diritti,
libertà e i doveri dei cittadini o delle formazioni sociali da essi composte.

Gli **articoli 13, 14 e 15** sanciscono rispettivamente **l'inviolabilità della
libertà personale, del domicilio e della segretezza delle comunicazioni**.

Gli **articoli 17 e 18** garantiscono il **diritto di riunirsi e associarsi**.

L'**articolo 21** sancisce la **libertà di parola**.

### Articolo 34

> La scuola è aperta a tutti. [...]

### Articolo 37

Stabilisce la **parità di diritti e retribuzioni tra uomo e donna**.

### Articolo 48

> Sono elettori tutti i cittadini, uomini e donne, che hanno raggiunto la
> maggiore età.\
> Il voto è personale ed eguale, libero e segreto. Il suo esercizio è dovere
> civico.

### Articolo 54

> Tutti i cittadini hanno il dovere di essere fedeli alla Repubblica e di
> osservarne la Costituzione e le leggi.

## Gli organi costituzionali

Tra gli organi costituzionali i più importanti sono:
- il **Parlamento Italiano** (*Palazzo Montecitorio*), con *funzione
  legislativa* ovvero ha il compito di legiferare sulla base dell'orientamento
  politico
- il **Governo Italiano** (*Palazzo Chigi*), con *funzione esecutiva* ovvero
  mette in pratica le leggi approvate dal Parlamento, è anche l'organo che detta
  l'indirizzo politico del Paese
- la **Corte costituzionale** (*Palazzo della Consulta*), con lo scopo di
  verificare che le leggi siano conformi alla Costituzione

## Gli enti locali

La Costituzione stabilisce che il territorio italiano sia diviso in Regioni,
Province (o Città metropolitane) e Comuni.

La Città metropolitana è un ente locale che sostituisce la Provincia in alcuni
casi, ad esempio Milano e Roma Capitale, con poteri più ampi e vicini a quelli
comunali.

Ciascun ente locale è composto sostanzialmente da alcuni organi principali:
- un **Presidente**, che nel caso del Comune si chiama *Sindaco*, che rappresenta
  l'Ente.
- una **Giunta** presieduta dal *Presidente*, che è *l'organo di governo*. La
  Giunta provinciale è stata soppressa a partire dal 2014 per le Regioni a statuto
  ordinario.
- un **Consiglio**, che è *l'organo legislativo*.

### Regioni

Le regioni sono 20, come stabilito dall'**articolo 131 della Costituzione**.

Ciascuna delle Regioni ha potere di legiferare sul proprio territorio, fatta
eccezione per alcuni ambiti di competenza dello Stato, quali: politica estera,
difesa e moneta.

Non è concesso ad una Regione ostacolare la circolazione in entrata e in uscita,
imponendo ad esempio dei dazi o dogane.

#### Regioni a statuto speciale

Sono Regioni a statuto speciale:
- **Friuli Venezia Giulia**
- **Sardegna**
- **Sicilia**
- **Trentino-Alto Adige**/Südtirol
- **Valle d'Aosta**/Vallee d'Aoste

Questa maggiore autonomia è concessa a causa della posizione geografica
(Sardegna e Sicilia) o delle minoranze linguistiche presenti nel territorio.

Il Trentino-Alto Adige è a sua volta composto da due **Province autonome**, caso
unico in Italia: **Trento** e **Bolzano**.

### Province

In ogni Provincia è presente il **Prefetto**, ovvero il rappresentante del
Ministero dell'Interno e del Governo nel territorio provinciale.

Alcuni compiti sono demandati alle Province, come l'istruzione secondaria
di secondo grado.

In aggiunta agli altri organi la Provincia ha anche l'**Assemblea dei sindaci**
che rappresenta i sindaci della Provincia, con la possibilità di proporre o
consultarsi con la stessa.

### Comuni

Ai Comuni spetta, tra le altre cose, l'Anagrafe.\
Sono inoltre gli Enti preposti allo sviluppo delle comunità che rappresentano.

[^1]: Di cui cinque abrogati: 115, 124, 128, 129, 130.
