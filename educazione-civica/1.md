# La Costituzione italiana

## Struttura e caratteristiche

La Costituzione italiana è composta da **139[^1] articoli** e si divide in
quattro sezioni:
1. [**Principi fondamentali**](#principi-fondamentali), costituita da **12
   articoli**.
2. [**Parte I: Diritti e doveri dei cittadini**](#diritti-e-doveri-dei-cittadini),
   costituita da 42 articoli.
3. **Parte II: Ordinamento della Repubblica**, costituita da 85[^1] articoli.\
   Questa sezione definisce i vari organi e membri che compongono il sistema
   politico italiano: quali il presidente della Repubblica, il Parlamento e la
   magistratura, della quale viene esplicitata l'indipendenza da qualsiasi altro
   organo.
4. **Disposizioni transitorie e finali**, composta da **diciotto disposizioni**
   (I-XVIII).\
   Queste avevano lo scopo di gestire il passaggio dal precedente ordinamento a
   quello repubblicano.\
   La **disposizione XII** vieta la riorganizzazione del partito fascista.

La Costituzione si dice: **scritta**, **votata**, **rigida** in quanto può
essere modificata solo tramite leggi costituzionali (che hanno un iter più
complesso) e **laica**.

## Principi fondamentali

In questa sezione vengono evidenziati i principi su cui si fonda la Repubblica
Italiana e la sua Costituzione.

| # | Contenuto |
| :-: | :- |
| 1 | Repubblica democratica fondata sul lavoro |
| 2 | Garantiti i diritti inviolabili dell'uomo |
| 3 | Pari dignità (con la rimozione di eventuali ostacoli economici e sociali) ed eguaglianza davanti alla legge |
| 4 | Diritto al lavoro (e dovere in base alle proprie possibilità) |
| 5 | Impossibilità di secessioni territoriali e decentramento del potere agli Enti locali |
| 6 | Tutela delle minoranze linguistiche |
| 7 | Stato e Chiesa sono indipendenti (i loro rapporti sono sanciti dai *Patti Lateranensi*) |
| 8 | Libertà di culto |
| 9 | Promozione della ricerca scientifica (e non) e della cultura |
| 10 | Adeguamento al diritto internazionale; Diritto all'asilo[^2]; Inammissibilità dell'estradizione per reati politici[^3] |
| 11 | Ripudio della guerra; Viene accettata la limitazioni alla sovranità per garantire pace e giustizia a livello internazionale |
| 12 | Bandiera della Repubblica, ovvero il tricolore italiano: verde, bianco e rosso |

## Diritti e doveri dei cittadini

Questa sezione raggruppa tutti quegli articoli che fanno riferimento ai diritti,
libertà e i doveri dei cittadini o delle formazioni sociali da essi composte.

| # | Contenuto |
| :-: | :- |
| 13, 14, 15 | Rispettivamente l'inviolabilità della libertà personale, del domicilio e della segretezza delle comunicazioni |
| 17, 18 | Diritto di riunirsi e associarsi |
| 21 | Libertà di parola |
| 34 | Accesso all'istruzione per tutti, anche tramite l'erogazione di borse di studio per permettere il raggiungimento dei più alti gradi di studi. |
| 37 | Parità di diritti e retribuzioni tra uomo e donna |
| 48 | Diritto e dovere al voto per tutti i cittadini maggiorenni |
| 54 | Dovere di essere fedeli alla Repubblica |

## Gli organi costituzionali

Tra gli organi costituzionali i più importanti sono:
- il **Parlamento Italiano** (*Palazzo Montecitorio*), con *funzione
  legislativa* ovvero ha il compito di legiferare sulla base dell'orientamento
  politico
- il **Governo Italiano** (*Palazzo Chigi*), con *funzione esecutiva* ovvero
  mette in pratica le leggi approvate dal Parlamento, è anche l'organo che detta
  l'indirizzo politico del Paese
- la **Corte costituzionale** (*Palazzo della Consulta*), con lo scopo di
  verificare che le leggi siano conformi alla Costituzione

## Gli enti locali

La Costituzione stabilisce che il territorio italiano sia diviso in Regioni,
Province (o Città metropolitane) e Comuni.

La Città metropolitana è un ente locale che sostituisce la Provincia in alcuni
casi, ad esempio Milano e Roma Capitale, con poteri più ampi e vicini a quelli
comunali.

Ciascun ente locale è composto sostanzialmente da alcuni organi principali:
- un **Presidente**, che nel caso del Comune si chiama *Sindaco*, che rappresenta
  l'Ente.
- una **Giunta** presieduta dal *Presidente*, che è *l'organo di governo*. La
  Giunta provinciale è stata soppressa a partire dal 2014 per le Regioni a statuto
  ordinario.
- un **Consiglio**, che è *l'organo legislativo*.

### Regioni

Le regioni sono 20, come stabilito dall'**articolo 131 della Costituzione**.

Ciascuna delle Regioni ha potere di legiferare sul proprio territorio, fatta
eccezione per alcuni ambiti di competenza dello Stato, quali: politica estera,
difesa e moneta.

Non è concesso ad una Regione ostacolare la circolazione in entrata e in uscita,
imponendo ad esempio dei dazi o dogane.

#### Regioni a statuto speciale

Sono Regioni a statuto speciale:
- **Friuli Venezia Giulia**
- **Sardegna**
- **Sicilia**
- **Trentino-Alto Adige**/Südtirol
- **Valle d'Aosta**/Vallee d'Aoste

Questa maggiore autonomia è concessa a causa della posizione geografica
(Sardegna e Sicilia) o delle minoranze linguistiche presenti nel territorio.

Il Trentino-Alto Adige è a sua volta composto da due **Province autonome**, caso
unico in Italia: **Trento** e **Bolzano**.

### Province

In ogni Provincia è presente il **Prefetto**, ovvero il rappresentante del
Ministero dell'Interno e del Governo nel territorio provinciale.

Alcuni compiti sono demandati alle Province, come l'istruzione secondaria
di secondo grado.

In aggiunta agli altri organi la Provincia ha anche l'**Assemblea dei sindaci**
che rappresenta i sindaci della Provincia, con la possibilità di proporre o
consultarsi con la stessa.

### Comuni

Ai Comuni spetta, tra le altre cose, l'Anagrafe.\
Sono inoltre gli Enti preposti allo sviluppo delle comunità che rappresentano.

[^1]: Di cui cinque abrogati: 115, 124, 128, 129, 130.

[^2]: Questo diritto viene garantito quando, nel Paese dello straniero, non
      vengano garantite le stesse libertà garantite in Italia.

[^3]: Sono reati politici quei reati perseguiti nel Paese dello straniero solo
      perché configurano opposizione a un regime oppressivo, viene fatta
      comunque eccezione per il genocidio.
